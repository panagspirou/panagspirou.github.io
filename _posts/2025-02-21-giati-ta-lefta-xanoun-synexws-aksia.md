---
layout: post
title: Γιατί τα λεφτά σου χάνουν συνεχώς αξία - και πώς να το σταματήσεις
tags: [Οικονομία, ]
excerpt_separator: <!--more-->
---

Καταφέρνεις τσούκου τσούκου να μαζέψεις κάποια χρήματα και να μην τα χρειάζεσαι για την επιβίωση. Καταρχάς, μπράβο σου, στην εποχή που ζούμε!\
Τι τα κάνεις όμως τώρα; Μα φυσικά τα αφήνεις στην τράπεζα, ασφαλή. Τι να τα κάνεις δηλαδή; Να τα βάλεις στο χρηματιστήριο και σε επενδύσεις όπου παίζει να τα χάσεις όλα; Κι όμως, ακριβώς αυτό πρέπει να κάνεις.
<!--more-->
Γιατί, αντίθετα, κρατώντας τα στην τράπεζα τα χάνεις σιγά σιγά.

## Μη επενδυμένος, σίγουρα χαμένος

### 1. Στην τράπεζα χάνεις χρήματα χωρίς να το καταλαβαίνεις
Ας το πούμε απλά: Αν έχεις 1.000€ στην τράπεζα, χάνεις χρήματα κάθε χρόνο. Γιατί; Όχι επειδή σου τα παίρνει κάποιος, αλλά επειδή τα πράγματα ακριβαίνουν! Αυτός είναι ο περιβόητος πληθωρισμός.

> Χρήματα χάνεις είτε γιατί ξοδεύεις **είτε γιατί τα πράγματα ακριβαίνουν**.

⚠️ *Το 2014 με 100€ γέμιζες ένα καρότσι. Σήμερα; Μισό καρότσι.*

Αν ο πληθωρισμός είναι 3%, αυτό σημαίνει πως κάθε χρόνο τα χρήματά σου χάνουν 3% της αξίας τους. Δηλαδή, τα 1.000€ σου τον επόμενο χρόνο θα αγοράζουν προϊόντα αξίας 970€.
Ορίστε, σαν παράδειγμα, τα νούμερα σε βάθος 5 χρόνων:\
Μετά από 1 χρόνο: 970€\
Μετά από 2 χρόνια: 941€\
Μετά από 3 χρόνια: 912€\
Μετά από 4 χρόνια: 884€\
Μετά από 5 χρόνια: 856€

⚠️ *1000€ στην τράπεζα να κάθονται για 5 χρόνια, γίνονται πρακτικά 850€. Και αυτό πάει αναλογικά. Αν πχ ήταν 10000€, τότε θα είχες 8500€. 1μιση χιλιάρικο κάτω...*

Μπορεί να βλέπεις 1000€, λοιπόν, αλλά είναι ψέμα. Είναι εικονικό.

### 2. Το χρηματιστήριο δεν είναι καζίνο

Ίσως έχεις ακούσει ιστορίες για ανθρώπους που "τα έχασαν όλα" στο χρηματιστήριο (κάποιος θείος καποιανού, κάπου το 1999-2000). Σχεδόν πάντα όμως, αυτό συνέβη γιατί λειτούργησαν ως τζογαδόροι παρά ως επενδυτές.

> Επενδύω δε σημαίνει τζογάρω.

✅ *Αν το 2000 έβαζες 1.000€ στον δείκτη S&P 500 (που περιλαμβάνει τις 500 μεγαλύτερες εταιρείες των ΗΠΑ) και το ξεχνούσες, σήμερα θα είχες περίπου 7.000€.*

Η διαφορά είναι η εξής:

- **Τζόγος** = Βάζω χρήματα κάπου ελπίζοντας να "χτυπήσω" κέρδος γρήγορα.
- **Επένδυση** = Βάζω χρήματα στην οικονομία (π.χ. σε ένα ETF που ακολουθεί ολόκληρη την αγορά) και τα αφήνω να δουλέψουν για μένα.

⚠️ *Οι άνθρωποι που έχασαν χρήματα, συνήθως αγόρασαν μετοχές φουλ ρισκαδόρικες (που όμως έταζαν μπόλικο κέρδος) χωρίς να ξέρουν τι κάνουν ή πανικοβλήθηκαν όταν έπεσε η αγορά και πούλησαν όσο όσο ό,τι είχαν αγοράσει.*

<!-- Αν ενδιαφέρεσαι, υπάρχει βίντεο που εξηγεί τις διαφορές εξαιρετικά: 
[https://www.youtube.com/watch?v=mMxeoUD_xWs](https://www.youtube.com/watch?v=mMxeoUD_xWs) -->

Αν ενδιαφέρεσαι, υπάρχει [βίντεο που εξηγεί τις διαφορές εξαιρετικά](https://www.youtube.com/watch?v=mMxeoUD_xWs).

<!-- <iframe width="760" height="315" src="https://www.youtube.com/embed/mMxeoUD_xWs?si=iuSmM8fpRyO2BFun" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe> -->


## Τι να κάνεις πρακτικά λοιπόν;

Είναι απλό:\
Αν δεν κάνεις τίποτα, ο πληθωρισμός "τρώει" τις αποταμιεύσεις σου.\
Αν επενδύσεις σωστά (όχι τζογαδόρικα), τα χρήματά σου όχι μόνο δεν χάνουν αξία, αλλά αυξάνονται.

🧐 Εσύ λοιπόν τι θα επέλεγες; Τα χρήματά σου να δουλεύουν για σένα ή να "χάνονται" στην τράπεζα;

<!-- Θες να προχωρήσουμε στο πώς ξεκινάς βήμα-βήμα; -->
